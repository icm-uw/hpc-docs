# Rodzaje Alokacji

Rodzaj alokacji zależy od ilości zadeklarowanych CPUh 
i superkomputera ([Okeanos, Topola, Rysy](../O_zasobach_ICM/Zasoby/komputery_w_icm.md)) 
na którym mają być realizowane obliczenia.

## Topola

**Alokacja Standardowa**

Na superkomputerze Topola przyznawany jest tylko jeden rodzaj grantów w wymiarze 1 miliona rdzeniogodzin. 

## Rysy

Ze względu na stosunkowo niewielkie rozmiary i specyfikę superkomputera Rysy (klaster GPU) alokacje negocjonowane są indywidualnie.
Superkomputer ten jest maszyną eksperymentalną, w związku z tym w systemie operacyjnym nie są instalowane dedykowane aplikacje.
Głównym zastosowaniem są badania podstawowe związane z uczeniem maszynowym, o niewielkiej złożoności obliczeniowej.
W aplikacji należy uzasadnić konieczność wykorzystania GPU w obliczeniach.

## Okeanos

Zasoby superkomputera Okeanos udostępniane są przede wszystkim naukowcom, 
których praca badawcza wymaga zastosowania obliczeń masywnie równoległych. 

**Alokacja A: Wielkie Wyzwania**

Alokacje typu A przeznaczone są dla zespołów wnioskujących o czas obliczeniowy przewyższający 2 miliony rdzeniogodzin. Ze względu na ilość zasobów, alokacje typu A są rygorystycznie oceniane i rozliczane.

**Alokacja B: Standardowa**

Alokacje typu B przyznawane są zespołom wnioskującym o czas obliczeniowy nie większy niż
2 miliony rdzeniogodzin.

**Alokacja C: Testowa**

Alokacje typu C przyznawane są zespołom wnioskującym o niewielkie zasoby obliczeniowe rzędu
20 tysięcy rdzeniogodzin potrzebne do przetestowania oprogramowania lub modeli obliczeniowych.
Głównym celem grantów typu C jest zgromadzenie informacji niezbędnych do aplikowania o grant typu A lub B.
Wnioski zostaną ocenione tylko pod względem formalnym oraz technicznym.
Zasoby obliczeniowe dla grantów typu C będą przyznawane na 6 miesięcy.

## Zasady przyznawania alokacji

Wnioski podlegają ocenie formalnej, technicznej i naukowej sporządzonej przez Panel Opiniodawczy złożony z naukowców z różnych dziedzin nauk obliczeniowych.

Ocena uwzględniać będzie:

- cel naukowy realizowanych badań,
- zasadność zastosowania obliczeń wielkoskalowych, w tym obliczeń masywnie równoległych,
- przygotowanie wnioskodawcy i jego zespołu do realizacji projektu,
- możliwości techniczne realizacji projektu na danym superkomputerze, w tym dostępność narzędzi i wielkość aktualnie dostępnych zasobów.
- w przypadku zespołów naukowych, które realizowały już obliczenia w ICM, jednym z elementów
oceny będzie również przebieg dotychczasowych projektów obliczeniowych oraz uzyskane wyniki
naukowe.
- szczególnie promowane są projekty o przełomowym znaczeniu w swoich dziedzinach nauki,
wymagające zastosowania obliczeń wielkoskalowych.

ICM zastrzega sobie prawo do przyznania mniejszych niż wnioskowane zasobów obliczeniowych
lub udostępnienia innego niż wnioskowany systemu obliczeniowego.

## Czas trwania alokacji

Standardowo, dostęp do superkomputera przyznawany jest na 1 na rok.
W przypadku niewykorzystania przyznanej alokacji możliwe jest przedłużenie czasu realizacji na kolejny rok.

## Terminy zgłaszania wniosków

Wnioski przyjmowane są w trybie ciągłym.
