---
title: "Superkomputery"
date: 2020-04-09
draft: false
---

<!-- <Last revision: 2020-04-09 by M. Hermanowicz <m.hermanowicz@icm.edu.pl> -->

## Do czego służą komputery dużej mocy

### Po co superkomputer?

Komputery Dużej Mocy, zwane też superkomputerami to maszyny o
wydajności przekraczającej wiele tysięcy razy komputery
osobiste. Jeśli w swojej pracy naukowej prowadzimy dowolnego rodzaju
symulacje przy pomocy komputera, warto rozważyć możliwość skorzystania
ze sprzętu, który oferujemy.

Co nam to może dać?

* **Skrócenie czasu oczekiwania na wyniki**. Dużo zadań można
    podzielić na mniejsze części i liczyć jednocześnie na wielu
    procesorach (zrównoleglić). Współczesne maszyny budowane są z
    kilkunastu tysięcy procesorów.

* **Możliwość analizy wielu wariantów jednocześnie**. Każdy z
    procesorów superkomputera może liczyć jednocześnie różne warianty
    tego samego zadania.

* **Możliwość analizowania problemów o dużo większej
    złożoności**. Jeśli chcemy zwiększyć dokładność modelu - poprzez
    zastosowanie drobniejszego podziału analizowanego obszaru lub
    poprzez lepsze modele zjawisk fizycznych.

### Co w ICM jest liczone?

Na superkomputerach w ICM prowadzi się obliczenia złożonych symulacji
związanych np. z prognozowaniem pogody, modelowaniem reakcji
chemicznych, badaniem właściwości nanomateriałów, modelowaniem
procesów zachodzących w mózgu czy modelowanie wieloskalowej struktury
wszechświata oraz [wiele innych][lista_grantow].

[lista_grantow]: https://granty.icm.edu.pl/IcmGrants/displayGrant/showGrants.jsp

O naszych komputerach można przeczytać:

* *200 bilionów obliczeń na sekundę, 16 bilionów bajtów pamięci
  operacyjnej, 16 tysięcy rdzeni obliczeniowych -- poznajcie Nostromo,
  najpotężniejszy system obliczeniowy w Polsce, który właśnie został
  zainstalowany w Interdyscyplinarnym Centrum Modelowania
  Matematycznego i Komputerowego Uniwersytetu Warszawskiego.* Źródło: [gazeta.pl]

[gazeta.pl]: http://warszawa.gazeta.pl/warszawa/1,34889,13607748,200_bilionow_obliczen_na_sekunde__Komputer_potwor.html

* *Naukowcy uzyskują dostęp do potężnej mocy obliczeniowej i mogą
   modelować rozmaite zjawiska z praktycznie wszystkich dziedzin
   nauki. W projektach realizowanych w warszawskim centrum rozstrzyga
   się problemy z zakresu badań podstawowych, a także analizuje wiele
   zjawisk, owocujących praktycznymi zastosowaniami. Tysiące
   procesorów centrum pracują nad bardzo obiecującym modelem
   kosmologicznym. W tym samym czasie inne maszyny ICM opracowują
   najnowszą prognozę pogody. ICM prowadzi też mnóstwo projektów
   biotechnologicznych.* Źródło: [technologie.gazeta.pl]

[technologie.gazeta.pl]: http://technologie.gazeta.pl/internet/1,104530,9572798,Najnowsze_rozwiazania_IBM__na_uslugach_polskich_naukowcow.html

* *Dzięki ogromnemu postępowi technologii komputerowych realne staje
  się podejmowanie wyzwań naukowych jeszcze niedawno daleko
  wykraczających poza granice wyobraźni. Poznanie natury układów o
  ekstremalnym poziomie złożoności, od skali atomowej do
  kosmologicznej, zaczyna być możliwe na drodze modelowania
  obliczeniowego. Rozwój technologii otwiera równocześnie nowe
  wyzwania wobec twórców algorytmów obliczeniowych, bez czego
  możliwości sprzętowe byłyby wykorzystywane jedynie w ograniczonym
  stopniu (...) -- powiedział Profesor Marek Niezgódka, dyrektor ICM na
  Uniwersytecie Warszawskim.* Żródło: [Computerworld.pl]

[Computerworld.pl]: http://www.computerworld.pl/news/370070/Uniwersytet.Warszawski.bedzie.korzystal.i.udostepnial.zasoby.superkomputera.IBM.Blue.Gene.P.html

* *Jak w rozmowie z PAP wyjaśnił M.Filocha, kłopotem jest
   przetłumaczenie na język maszyn problemów, których rozwiązań
   poszukują naukowcy. "Programy do obliczeń naukowych istnieją, ale
   historycznie są przygotowane do działania na pojedynczych
   procesorach. Natomiast te maszyny mają 4 tys. rdzeni - przy tej
   liczbie program nie działa szybko - trzeba go tak przeprogramować,
   żeby korzystał z wielu procesorów jednocześnie". Superkomputery
   wymagają więc innego sposobu działania - zadania należy zdzielić
   pomiędzy kilkoma tysiącami procesorów i jeszcze zapewnić między
   nimi komunikację.* Źródło: [tech.wp.pl]

[tech.wp.pl]: http://tech.wp.pl/kat,1009779,title,Polska-ma-kolejne-superkomputery,wid,13391996,wiadomosc.html?ticaid=1c478

* *Na ogłoszonej liście TOP500 (...), W całej pięćsetce dominują Stany
   Zjednoczone (252 systemy). Drugie miejsce zajmują Chiny (66),
   Japonia ma 30 superkomputerów, Wielka Brytania - 29, Francja - 23,
   zaś Niemcy - 19. Polskę reprezentują sklasyfikowany na 113 pozycji
   Zeus, komputer Akademickiego Centrum Komputerowego Cyfronet
   Akademii Górniczo Hutniczej w Krakowie (wyprodukowała go firma
   Hewlett-Packard), komputer IBM Blue Gene z Uniwersytetu
   Warszawskiego (miejsce 170) oraz należący do Grupy Allegro komputer
   produkcji Hewlett-Packarda (429 miejsce).* Żródło: wyborcza.pl