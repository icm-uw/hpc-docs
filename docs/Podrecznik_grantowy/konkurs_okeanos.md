title: Konkurs Okeanos

## Badawcze granty obliczeniowe na superkomputerze Okeanos

Z początkiem lipca 2016 roku ICM UW udostępnił naukowcom superkomputer Okeanos – system wielkoskalowego przetwarzania Cray XC40. Okeanos zbudowany jest z ponad 1000 węzłów obliczeniowych, z których każdy zawiera dwa 12-rdzeniowe procesory Intel Xeon Haswell oraz 128 GB pamięci RAM. Wszystkie węzły systemu połączone są ultraskalowalną siecią Cray Aries o topologii Dragonfly.

Odpowiadając na wymagania technologiczne ICM, firma Cray Inc. zbudowała system będący unikatowym rozwiązaniem w dziedzinie HPC w skali kraju. System wyróżnia wysoka moc i skalowalność obliczeniowa, a także wysoka wydajność przetwarzania danych grafowych. Okeanos najlepiej sprawdza się w obliczeniach wielkoskalowych, które w pojedynczym przebiegu wymagają zastosowania kilku tysięcy rdzeni obliczeniowych oraz kilkudziesięciu terabajtów pamięci operacyjnej. Realizacja tego typu obliczeń jest jego głównym przeznaczeniem.

System Okeanos razem z systemami analityki i przechowywania dużych danych to główne części składowe infrastruktury Centrum Kompetencji OCEAN, zainstalowanej w nowej serwerowni ICM na warszawskiej Białołęce.

Więcej informacji o Centrum Kompetencji [OCEAN](http://ocean.icm.edu.pl/).

## Szósty konkurs

Z niewielkim przesunięciem, serdecznie zapraszamy do składania aplikacji do kolejnego konkursu na badawcze granty obliczeniowe na system Okeanos.

### Zasady dostępu

Typy grantów badawczych, poziomy wsparcia, kryteria oceny oraz sposób raportowania wykonanych prac opisane zostały w dokumencie [[PL]](./Granty_Okeanos_PL.pdf) [[EN]](./Granty_Okeanos_EN.pdf).

### Terminy zgłaszania aplikacji

Dla grantów obliczeniowych typu A: do 10 lutego 2019. Dostęp do serwera przyznawany będzie na rok, od dnia 1 marca 2019 r.

Dla grantów obliczeniowych typu B i C: wnioski przyjmowane w trybie ciągłym.

### Formularze

- Formularz zgłoszeniowy w języku polskim: [PDF](./Formularz_Grant_Konkurs_5.pdf) (Adobe Acrobat Reader)

- Application form in English: [PDF](./Formularz_Grant_En_Konkurs_5.pdf) (Adobe Acrobat Reader)

- Wniosek o przedłużenie grantu (tylko o 1 rok): [PDF](./Formularz_wniosek_o_przedluzenie_grantu.pdf) (Adobe Acrobat Reader)

### Składanie wniosków

Prosimy o rejestrację w systemie [granty.icm.edu.pl](https://granty.icm.edu.pl) oraz składanie wniosków o grant. Wypełnione formularze z wybranym typem grantu (A, B lub C) należy załączyć do wniosku o nowy grant (jako streszczenie). Konta kierownika oraz współwykonawców grantu należy utworzyć bezpośrednio w bazie grantów. Więcej informacji o zakładaniu grantu dostępne jest na [tej stronie](./jak_wystapic_o_grant_obliczeniowy.md).