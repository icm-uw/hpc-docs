### System obsługi grantów obliczeniowych ICM (IcmGrants)

Grant obliczeniowy przyznawany jest Kierownikowi grantu na podstawie
*Wniosku o przyznanie grantu obliczeniowego ICM*. Do wygenerowania
wniosku oraz dalszej obsługi grantu należy posłużyć się *systemem
obsługi grantów obliczeniowych ICM* dostępnym przez stronę <https://granty.icm.edu.pl/IcmGrants>.

System pozwala na:

  - składanie wniosków o otwarcie konta użytkownika w ICM
  - składanie wniosków o grant obliczeniowy w ICM
  - dodawanie współwykonanwców do grantu
  - wprowadzanie informacji w toku realizacji grantu:
  - dodawanie corocznych sprawozdań z grantów
  - umieszczanie publikacji oraz informacji o referatach utworzonych
        na podstawie obliczeń prowadzonych na maszynach ICM

### Jak przygotować *wniosek o przyznanie grantu obliczeniowego*

Uwaga\!\!\! Wniosek o grant na systemie Crey (**Okeanos**) dostępny jest
na stronie [konkurs Okeanos](./konkurs_okeanos.md)

**Uruchamianie Grantów na serwerach Hydra, Topola, Boreasz, Nostromo**

Po wejściu na stronę <https://granty.icm.edu.pl/IcmGrants> należy:

  - zalogować się (login i hasło zgodnie z danymi ustalonymi przy
    [rejestracji](./zakladanie_konta.md))
    
  - przejść do zakładki ***Utwórz grant***
  
  - wypełnić kolejne pola formularza **Dodawanie
    Grantu**:
      - tytuł projektu zgodny z tematem planowanych obliczeń,
      
      - wybrać dziedzinę nauki ( lub wprowadzić własną zaznaczając opcję
        *inne* i wypełniając pole tekstowe),
	
      - wybrać oprogramowanie, które będzie wykorzystywane przy
        obliczeniach, z rozwijanej listy (w przypadku używania własnego
        skryptu pozostaw na liście oprogramowanie ABINIT),
	
      - podać wymagania sprzętowe np liczbę procesorów, niezbędną
        pamięć, zasoby dyskowe czy serwer obliczeniowy,
	
      - wpisać wymagania dodatkowe (np.konfigurację systemu, sieci itp.),
      
      - zaznaczyć zasoby z których grant chciałby korzystać.

      - przewidywany czas trwania grantu (wskazane jest aby po tym
        czasie utworzyć nowy grant obliczeniowy dla kontynuacji lub
        nowych obliczeń, a poprzedni grant zgłosić do zamknięcia.
	
      - słowa kluczowe dla projektu i technik obliczeniowych (obydwa
        pola mogą być wykorzystywane przy wyszukiwaniu grantu)
      - streszczenie (powinno zawierać przynajmniej kilkanaście zdań
        opisujących tematykę grantu oraz planowanych obliczeń, w tym
        także **uzasadnienie wykorzystania komputerów dużej mocy do
        realizacji grantu**. Prosimy o NIE wprowadzanie w sprawozdaniu
        apostrofów, wyboldowania tekstu, italic'i itp).
      - poparcie (doktorantów uruchamiające grant na potrzeby
        prowadzenia obliczeń w ramach doktoratu, prosimy o podanie
        danych opiekuna naukowego, który akceptuje uruchomienie grantu
        obliczeniowego)

  - W tym miejscu należy **zatwierdzić dane**

      -
        Uwaga: jeśli dane nie zostały zatwierdzone, tzn nadal widoczny
        jest **Dodawanie Grantu** zamiast nowego formularza **Dodawanie
        użytkownika** oznacza to, że w którymś z wypełnianych pól jest
        za długi teks. Informacja o tym pojawia się czarną czcionką,
        zaraz po nazwie danego pola.

  - Po zatwierdzeniu danych pojawia się formularz **Dodawanie
    użytkownika do grantu** (Uwaga: opcje dodawania użytkowników do
    grantu będą dostępne również po zatwierdzeniu grantu). Więcej
    informacji o wypełnianiu pól formularza nowego użytkownika oraz
    wybraniu z listy już istniejącego użytkownika znajduje się w
    rozdziale [Jak dodać współwykonawców do
    grantu](#jak-dodac-wspowykonawcow-do-grantu).

**UWAGA**: Będąc kierownikiem nie stajesz się automatycznie jego
realizatorem. Aby móc zacząć prowadzić obliczenia dla grantu musi mieć
on przypisaną osobę posiadającą konto w ICM. Można dodać do grantu osobę
już posiadającą konto ICM, zgłosić wniosek o dodanie nowego realizatora
oraz **dodać siebie** jako realizatora grantu. Jeśli kierownik grantu
nie doda siebie jako realizatora, to nie zostanie utworzone dla niego
konto użytkownika z dostępem do maszyn ICM.

  - Następnie dodajemy do grantu **CV kierownika** jako plik PDF.
  - W ostatnim kroku generujemy formularz grantu opcją **Wyświetl plik
    PDF zgłoszenia grantu**.

### Uruchomienie grantu

Po wypełnieniu formularza i wygenerowaniu formularza grantu, należy:

  - zapoznać się z [regulaminem
    użytkownika](../O_zasobach_ICM/Formalnosci/regulamin.md),

  - podpisać formularz grantu (podpis kierownika) oraz formularze nowych
    użytkowników (podpis użytkowników),
    
  - odesłać skan formularza na adres <pomoc@icm.edu.pl>.

Razem z grantem należy **przesłać formularze użytkowników** (w tym
kierownika grantu) dodanych do grantu, które są dostępne przy oknie
**Lista propozycji realizatorów**, przy loginach użytkowników (pliki
**PDF**). Grant zostanie uruchomiony w ciągu 5 dni roboczych od wpłynięcia
formularza. W celu uruchomienia dostępu do poszczególnych maszyn należy
wysłać dodatkowo mail na adres <pomoc@icm.edu.pl>.

### Jak dodać współwykonawców do grantu

Kierownik grantu, po wejściu w zakładkę **Moje granty** i wybraniu
właściwego grantu z listy, może dodać do grantu kolejnych
współwykonawców:

  - dodanie współwykonawcy, który nie posiada konta w ICM,
  
  - Wybieramy opcję **dodaj użytkownika do grantu** oraz w
        formularzu wprowadzamy wszystkie dane. Należy zwrócić szczególną
        uwagę na pola formularza:
    - Dodaj instytucję/jednostkę - Możliwe jest wybranie instytucji z
        podanej listy. Jeśli jednak instytucji nie ma na liście, przy
        wprowadzaniu nowej, należy to zrobić w dwóch krokach: najpierw
        dodać instytucję główną np. Uniwersytet Warszawski, a potem
        jednostkę w instytucji np. Wydział Geologii. Dodanie jednostki
        wykonujemy wybierając najpierw z listy dodaną przed chwilą
        instytucję główną oraz opcję **dodaj jednostkę do instytucji**.
    - Telefon - istotne jest wprowadzanie aktualnego kontaktu do
        użytkownika,
    - Email - adres mailowy najczęściej używany, na który zostanie
        wysłane hasło dostępu do konta użytkownika.*Uwaga:nie może to
        być adres ...@icm.edu.pl, gdyż nie będziemy wtedy mieli jak
        odczytać przesłanego hasła*,
    - Login - używany będzie jako dostęp do bazy grantów oraz maszyn w
        ICM jak również podstawowy adres skrzynki mailowej w icm np.
        login@icm.edu.pl. Powinien składać się z przynajmniej 8 liter,
        ewentualnie cyfr (zgodnie z przyjętą polityką login nie powinien
        zawierać żadnych znaków np `.,-)`,
  - dodanie współwykonawcy który posiada konto w ICM (np. jest
    kierownikiem/współwykonawcą innego grantu):
    - Wybieramy opcję **dodaj istniejącego użytkownika do grantu**
        oraz z listy użytkowników wybieramy współwykonawcę grantu,
        klikają na nazwisko. Użytkownik zostanie automatycznie dodany do
        listy współwykonawców grantu po kliknięciu opcji **Wróć do
        dodawanego grantu**. Dla użytkownika istniejącego w bazie
        istotne jest dodatkowo zgłoszenie na adres  informacji o
        dostępie do wybranych maszyn w ICM oraz oprogramowania.

### Zadania kierownika grantu

Kierownicy grantu, po uruchomieniu grantu, powinni:

  - weryfikować informacje o współwykonawcach swojego grantu np.
    zgłaszać do zamknięcia konta osób z którymi zakończyli współpracę,
    poprawiać dane kontaktowe,
  - aktualizować streszczenie grantu w miarę rozwoju obliczeń naukowych
  - zmieniać dane o instytucji naukowej, w przypadku jej zmiany przez
    kierownika lub współwykonawców grantu
  - przestrzegać zasad dotyczących licencji
  - zamieszczać w bazie grantów publikacje naukowe dotyczące
    projektu,
  - zamieszczać w publikacjach związanych z grantem obliczeniowym
    następującą informację:

**Obliczenia zostały wykonane przy wsparciu Interdyscyplinarnego Centrum
Modelowania Matematycznego i Komputerowego (ICM) Uniwersytetu
Warszawskiego w ramach grantu obliczeniowego nr Gxx-xx**

lub

'''This research was carried out with the support of the
Interdisciplinary Centre for Mathematical and Computational Modelling
(ICM), University of Warsaw, under grant no Gxx-xx '''

  - raz w roku dokonywać [rozliczenia
    grantu](./rozliczanie_grantu.md)
  - raz w roku uczestniczyć w Sesji Sprawozdawczej Użytkowników KDM w
    ICM, o której informacje rozsyłane są drogą mailową.

### Kilka grantów obliczeniowych

Kierownik grantu może posiadać kilka grantów obliczeniowych w ICM. Nowe
granty powinno się otwierać w sytuacjach gdy:

  - kończy się przewidywany czas trwania grantu, podany w formularzu
    zgłoszenia grantu (maksymalnie 24 miesiące)
      - *przewidywany czas trwania grantu* można znaleźć w bazie
        grantów, w zakładce **moje granty**, w części **Szczegóły
        grantu**,
	
  - planujemy prowadzić nowe obliczenia, niezwiązane z tematyką
    dotychczasowego grantu.